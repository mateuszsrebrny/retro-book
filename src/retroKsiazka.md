---
title: 'Mały podręcznik retrospekcji'

author: 
	- autor 1
	- autor 2
	- ...
---

_Chcesz pomóc tworzyć tę książkę? Dopisz, popraw, zmień tekst i zrób pull request_

Wstęp
=====

Zbieramy pomysły, metody, narzędzia itp. na skuteczne, dobre i ciekawe retrospekcje.

Bo nudne są słabe i zamiast pomagać zespołom demotywują je.

Wychodzą nam tu (na razie) dwie części: jedna z konkretnymi pomysłami, narzędziami, metodami okraszonymi osobistymi spostrzeżeniami i notatkami autorów oraz część druga z ogólniejszymi doświadczeniami.

Narzędzia, metody
=================

Klasyczna trójpolówkaa
----------------------

Zespół generuje trzy listy:

   1. Co od czasu poprzedniej retrospekcji poszło dobrze, jakie odnieśliśmy sukcesy, z czego się cieszymy...

   2. Co od czasu poprzedniej retrospekcji poszło gorzej, co ewentualnie wymaga akcji naprawczej.
   
   3. Prawdopodobnie w czasie dyskusji wyjdą tematy, które trudno będzie jednoznacznie zakwalifikować do którejś z poprzednich list, więc trafiają tu jako ,,znaki zapytania''.

### Notatki:

> \@thels6
> 
> Zawsze zaczynam od listy z pozytywami, zwłaszcza w Polsce bo mamy wyraźną tendencję do nieświętowania i niedoceniania własnych sukcesów i tego co poszło dobrze. Zwykle zespoły skupiają się wyłącznie na tym co poszło gorzej co powoduje niepotrzebne zaniżenie morale.
> 
> Jeśli mam wystarczająco dużo czasu na retrospekcję staram się przejść przez wszystkie punkty na listach numer dwa i trzy i zastanowić się z czego wynikają i czy warto podjąć jakieś akcje naprawcze, żeby uniknąć ich w przyszłości. Jeśli czas goni staram się od razu wyłowić kandydatów na akcje naprawcze.

--- 

Rozgwiazda
-----------
\@mateuszsrebrny

Obszary (Tomek Ł?)
-------------------

Ogólniejsze doświadczenia
=========================

Podejmowanie akcji naprawczych
---------------------------------
\@thels6

Większość zespołów, z którymi miałem okazję współpracować miała w czasie retrospekcji nieczyste sumienie. Wiedzieli, że powinni podjąć jakieś akcje naprawcze ale z różnych przyczyn tego nie robili. Na przykład: od klienta przychodzi dużo zgłoszeń problemów ale historycznie wiadomo, że prawie żaden nie może i, z racji priorytetów, nie powinien być naprawiony przez ten akurat zespół. Być może coś w tych zgłoszeniach jest ale jest również presja innych zadań, więc zgłoszenia odkładane są ,,na bok'' aż znajdzie się na nie czas albo któreś ze zgłoszeń okaże się faktycznie istotne. Czasem zdarza się, że problem nie jest ignorowany ale zespół nie jest w głębi duszy zadowolony z połowicznego sposobu jego obsługi.

W takich przypadkach nakłaniam zespół do podjęcia twardej decyzji co mają zamiar z danym problem zrobić. Mogą go po prostu świadomie ignorować, godząc się z konsekwencjami, lub przymierzyć się do jakiegoś rozwiązania, godząc się z jego kosztami. Z punktu widzenia atmosfery w zespole każda decyzja jest dużo lepsza niż jej brak a ,,oczyszczenie sumienia'' ma zadziwiająco duży i dobry wpływ.

Znikające akcje naprawcze {#znikajaceAN}
-------------------------
\@thels6

Z moich obserwacji wynika, że największym problemem akcji naprawczych podejmowanych po retrospekcji jest ich ciche zaniedbywanie i porzucanie. Oczywiście nie każda podjęta akcja naprawcza musi być doprowadzona do założonego końca bez względu na jej skuteczność i konsekwencje ale jestem zdecydowanym przeciwnikiem ich niewidzialnego więdnięcia. Jeśli akcja nie przynosi spodziewanych rezulatatów w założonym czasie zespół powinien podjąć świadomą decyzję czy wycofuje się z eksperymentu czy prowadzi go dalej. W ten sposób przynajmniej będzie wiadomo, że eksperyment nie powiódł się.

Osobiście zawsze odpytuję zespół czy trzyma się akcji naprawczych, do których się zobowiązał. Jeśli akcja została świadomie zaniechana pomiędzy retrospekcjami to eksperyment uznaję za zakończony jeśli po cichu zaniechana nie waham się zespołowi wytknąć, że ,,nie dowiózł'' zobowiązania względem samego siebie.

Akcje naprawcze przechodzące w sztywne procedury
----------------------------------------------
\@thels6

W jednej z firm uważanych przeze mnie za naprawdę nieźle prowadzoną byłem ostatnio świadkiem dyskusji pomiędzy CTO a CEO na temat wprowadzenia zasady, że wprawdzie czas pracy jest elastyczny ale każdy powinien być w obeny w firmie między godziną 10:00 a 16:00, żeby w tych godzinach na pewno był dostęp do dowolnego specjalisty.

W tym samym czasie w jednej z firm uważanych przeze mnie za bardzo zbiurokratyzowane, a podobnej wielkościowo do tej pierwszej, od wielu miesięcy toczy się batalia o zniesienie ograniczenia, że wprawdzie czas pracy jest elastyczny i rozliczany z bardzo duża dokładnością ale każdy powinien być w biurze pomiędzy godziną 10:00 a 16:00. 

W pierwszej firmie CEO stanowczo sprzeciwił się wprowadzeniu odgórnego ograniczenia mówiąc, że zespoły mają się same zorganizować tak, żeby mieć dostęp do specjalistów w ramach swoich potrzeb. W drugiej firmie, CEO uważa, że obowiązkowe godziny obecności wraz z uciążliwymi konsekwencjami spóźnień są niezbędne bo... i tu jeśli interlokutor rozpocznie dyskusję zaczyna się opowieść o historii tej zasady, jak kiedyś była ona niezbędna vs. argumenty, że teraz organizacja wygląda zupełnie inaczej i ta zasada nie dość, że nie daje rezultatów to jeszcze niepotrzebnie utrudnia życie.

Jeśli wprowadzamy jakąś zasadę na stałe warto poświęcić kilka minut na udokumentowanie jej motywacji i spodziewanych skutków i raz na jakiś czas (np. co pół roku) przejrzeć powstałą listę pod kątem porzucienia niepotrzebnych zasad. Przy okazji wyjdą nam zasady, które [zostały po cichu porzucone](#znikajaceAN).
